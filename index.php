<!DOCTYPE html>
<html lang="nl">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Mozart op Zaterdag</title>
    <link href="css/moz.css" rel="stylesheet" type="text/css">
</head>

<body>
    <div class="w3-content w3-white w3-panel">
        <h3>Mozart op Zaterdag</h3>
        <p>Er is een nieuw orkest-inititatief in Utrecht: <i>Mozart op Zaterdag</i>! Iedere maand komt een orkest van professionals en goede amateurs bijeen op een zaterdagochtend om een symfonie en/of een (solo)concert van Mozart te repeteren en meteen uit te voeren.</p>
        <p>Mozart heeft 41 symfonieën geschreven, maar ook 20 pianoconcerten en tal van concerten voor viool, voor blazers en voor diverse combinaties van soloinstrumenten. Al die stukken hebben hun eigen charme én uitdagingen, maar de ervaring leert dat goed voorbereide spelers ze snel heel redelijk kunnen spelen. Daarbij helpt het als er in diverse groepen een professional (als aanvoerder) meespeelt. Vakstudenten en professionals worden aangetrokken om een van de concerten te spelen. Zo ontstaat iedere keer een programma van 30 à 45 minuten muziek.</p>
        <img src="images/Stadsklooster.jpg" alt="Stadsklooster" class="w3-image">
        <p>De ideale repetitie- en concertruimte voor dit project is het <a href="https://stadskloosterutrecht.nl/" target="_blank">Stadsklooster</a>, een mooie, goed klinkende zaal (een voormalige kerk) met ook een vleugel. Het Stadsklooster ligt in de wijk Lombok, op nog geen kwartier lopen van het station. Je kunt er ook met openbaar vervoer komen.</p>
        <h4>Mozarts Kleine g-moll symfonie op zaterdagochtend 22 februari</h4>
        <p>De eerste aflevering van <i>Mozart op Zaterdag</i> vindt plaats op zaterdagochtend 22 februari. We trappen af met Mozarts 25e symfonie KV 183. Het is een van de twee symfonieën in mineur die hij schreef. De andere is de beroemde 40e symfonie KV 550; beide staan in de dramatische toonsoort g-klein. Nr. 25 wordt daarom ook wel de ‘kleine g-mineur symfonie’ genoemd. Sinds de film Amadeus uitkwam, waarin in de opening de gejaagde muziek van het eerste deel klinkt, zou deze symfonie waarschijnlijk beter de 'Amadeus-symfonie' kunnen worden genoemd. Ik heb het stuk bijna veertig jaar geleden gedirigeerd bij mijn examen orkestdirectie bij David Porcelijn en heb daar bijzonder goede herinneringen aan. <a href="https://www.youtube.com/watch?v=NuQcFC8rink" target="_blank">Een bijzonder fraaie uitvoering van het stuk is deze door Concentus Musicus Wien o.l.v. Harnoncourt</a>. De symfonie duurt ca. 27 minuten. De bezetting is 2 hobo's, 2 fagotten, 4 hoorns (waaronder moeilijke hoge partijen voor hoorn 1/2) en strijkers (6.6.4.4.2). <a href="kv183.htm" target="_blank">De partijen vind je hier (strijkers helaas op dit moment nog niet betekend)</a>.</p>
        <p>Er zijn momenteel nog vacatures voor:</p>
        <ul>
            <li>een vierde hoorn</li>
            <li>drie 1e violen</li>
            <li>drie 2e violen</li>
            <li>twee altviolen</li>
            <li>een contrabas</li>
        </ul>
        <p>Qua tijden stellen we ons dit voor: binnenkomen om 9:45, repeteren van 10:00 tot 12:30 met een korte pauze en dan om 13:00 een concertje van een half uur geven. Er wordt koffie en thee geschonken in de zaal.</p>
        <p>Heb je belangstelling om mee te doen? We formeren een bezetting van serieuze en ervaren spelers die zich natuurlijk goed voorbereiden. We leveren op tijd (betekende) partijen als PDF's aan. Deelname is gratis; wel wordt aan het eind om een vrijwillige bijdrage in de kosten van de zaal e.d. gevraagd. T.z.t. hopen we de professionele deelnemers ook wat te kunnen betalen.</p>
        <p>We hopen dat je deze geweldige muziek met ons wilt spelen! <a href="https://docs.google.com/forms/d/16TwM3A4ixtP7bencKsjhTANf00DTrFqtUdDzuXSRYRE/preview" target="_blank">In dit formulier kun je aangeven of je wilt meedoen</a>. Mogelijk zijn er meer inschrijvingen dan plaatsen. <b>Reageer daarom snel.</b></p>
        <p>Het is de bedoeling hier een maandelijkse traditie van te maken op de vierde zaterdag van de maand. Dus de volgende keren zijn op 22 maart, 26 april en 24 mei. Aan de programma's voor deze volgende afleveringen wordt nog gewerkt. Waarschijnlijk gaan er dan ook (solo)concerten van Mozart. In het formulier kun je aangeven dat je voor die keren belangstelling hebt, ook als je op 22 februari niet kunt.</p>
    </div>
</body>

</html>