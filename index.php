<!DOCTYPE html>
<html lang="nl">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Mozart op Zaterdag</title>
    <link href="css/moz.css" rel="stylesheet" type="text/css">
</head>

<body>
    <div class="w3-content w3-white w3-panel">
        <h3>Mozart op Zaterdag</h3>
        <p><img src="images/Mozart.jpg" alt="Mozart" class="w3-image w3-left w3-margin-right" style="max-width: 350px;">Er is een nieuw orkest-inititatief in Utrecht: <i>Mozart op Zaterdag</i>! Iedere maand komt een orkest van professionals en goede amateurs bijeen op een zaterdagochtend om een symfonie en/of een (solo)concert van Mozart te repeteren en meteen uit te voeren.</p>
        <p>Mozart heeft 41 symfonieën geschreven, maar ook 20 pianoconcerten en tal van concerten voor viool, voor blazers en voor diverse combinaties van soloinstrumenten. Al die stukken hebben hun eigen charme én uitdagingen, maar de ervaring leert dat goed voorbereide spelers ze snel heel redelijk kunnen spelen. Daarbij helpt het als er in diverse groepen een professional (als aanvoerder) meespeelt. Vakstudenten en professionals worden aangetrokken om een van de concerten te spelen. Zo ontstaat iedere keer een programma van 30 à 45 minuten muziek.</p>
        <p><img src="images/MoZ_foto_buigen_Yo.jpg" alt="Mozart" class="w3-image w3-right w3-margin-left w3-margin-bottom" style="max-width: 500px;">De eerste keer vond plaats op zaterdag 22 februari, met Mozarts 'kleine g-moll' symfonie nr. 25 KV 183 als onderwerp en een orkest van zo'n 30 strijkers en blazers als deelnemers, onder leiding van dirigent en initiatiefnemer <a href="https://www.horringa.net/index.php" target="_blank">Dirkjan Horringa</a>. Een 50-tal mensen kwam luisteren en was enthousiast.</p>
        <p>Heb je belangstelling om eens mee te doen met Mozart op Zaterdag? We formeren een bezetting van serieuze en ervaren spelers die zich natuurlijk goed voorbereiden. We leveren op tijd (betekende) partijen als PDF's aan. <a href="https://forms.gle/49YfM2dSn8AYpzfE8" target="_blank">In dit formulier kun je aangeven of je wilt meedoen</a>. Deelname is gratis; wel worden de deelnemers aan het eind om een vrijwillige bijdrage in de kosten van de zaal e.d. gevraagd. T.z.t. hopen we de professionele deelnemers ook wat te kunnen betalen.</p>
        <img src="images/Stadsklooster.jpg" alt="Stadsklooster" class="w3-image">
        <p>De ideale repetitie- en concertruimte voor dit project is het <a href="https://stadskloosterutrecht.nl/" target="_blank">Stadsklooster</a>, een mooie, goed klinkende zaal (een voormalige kerk) met ook een vleugel. Het Stadsklooster ligt in de wijk Lombok, op nog geen kwartier lopen van het station. Je kunt er ook met openbaar vervoer komen. Qua tijden stellen we ons dit voor: binnenkomen om 9:45, repeteren van 10:00 tot 12:30 met een korte pauze en dan om 13:00 een concertje van een half uur geven. Er wordt koffie en thee geschonken in de zaal.</p>
        <h4>Mozarts symfonie nr. 29 in A op zaterdagochtend 22 maart</h4>
        <p>De tweede aflevering van <i>Mozart op Zaterdag</i> vindt plaats op zaterdagochtend 22 maart. We werken dan aan Mozarts 29e symfonie in A KV 201. <a href="https://open.spotify.com/playlist/6sbwUmreBh4ZAMfUdM5a0z?si=acd83ace818b4d34" target="_blank">Dit is een mooie opname onder leiding van Ádám Fischer</a>. Mozart voltooide die symfonie op 6 april 1774 in Salzburg. Deze symfonie van Mozart wordt door verschillende auteurs beschouwd als een hoogtepunt in zijn symfonische werk. Dit komt door de uitwerking van de vorm, vooral van de uitgebreide sonatevorm van de eerste drie delen, die allemaal een expliciet coda hebben. Ook het contrapunt, vooral in het eerste deel, en de expressieve kracht, bijvoorbeeld in de lange doorwerking in het vierde deel, dragen hieraan bij. Deze symfonie en 'onze' kleine g-moll symfonie KV 183 zijn de vroegste symfonieën van Mozart die nog regelmatig op concertprogramma's verschijnen.</p>
        <p>“Er is een nieuw besef van de noodzaak om de symfonie te verdiepen door middel van imitatieve vitalisering, om haar door middel van kamermuzikale verfijning te redden van het louter decoratieve. De instrumenten veranderen van karakter; de violen worden spiritueler, de blazers vermijden alles wat lawaaierig is, de figuraties alles wat conventioneel is. De nieuwe geest is gedocumenteerd in alle delen (...)" schreef musicoloog Albert Einstein over deze symfonie. Stanley Sadie karakteriseert hem als “een mijlpaal ... persoonlijk in toon, ja misschien wel individueler in zijn combinatie van een intieme, kamermuzikale stijl met een nog steeds vurige en impulsieve manier.”</p>

        <p>De symfonie duurt ca. 26 minuten. De bezetting is 2 hobo's, 1 fagot, 2 hoorns en strijkers (minimaal 3.3.2.2.1). <a href="kv201.htm" target="_blank">De partijen vind je hier</a>. Voor de strijkers komt daar binnenkort ook een betekende partituur, met het verzoek de streken even over te nemen in je eigen partij.</p>
        <h4>Volgende afleveringen van Mozart op Zaterdag</h4>
        <p>Het is mogelijk je op te geven voor de volgende afleveringen. Het is de bedoeling hier een maandelijkse traditie van te maken op de vierde zaterdag van de maand. Dus de volgende keren zijn op 22 maart, 26 april en 24 mei, en daarna weer op 27 september, 25 oktober en 22 november. We hopen dat je dan deze geweldige muziek met ons wilt spelen! <a href="https://forms.gle/49YfM2dSn8AYpzfE8" target="_blank">In dit formulier kun je aangeven of je wilt meedoen</a>. Mogelijk zijn er meer inschrijvingen dan plaatsen. <b>Reageer daarom snel!</b></p>
        <h4>Voor de eerste keren staan deze stukken op het programma:</h4>
        <ul>
            <li>22 maart: Symfonie nr. 29 in A-groot KV 201 (30') voor 2 hobo's, 1 fagot, 2 hoorns en strijkers</li>
            <li>26 april: Symfonie nr. 4 in D KV 19 (10') en het klarinetconcert in A-groot KV 622 (29') voor 2 fluiten, 2 fagotten, 2 hoorns en strijkers. Solist: Marta Xavier (Portugal)</li>
            <li>24 mei: Symfonie nr. 15 in G-groot KV 124 (14', onder voorbehoud) voor 2 hobo's, 1 fagot, 2 hoorns en strijkers en een nog te bepalen vioolconcert</li>
            <li>27 september: Sinfonia Concertante in Eb KV 364 voor 2 hobo's, 1 fagot, 2 hoorns en strijkers. Solisten: Valentina Bernardone (viool, onder voorbehoud) en Anna Smith (altviool) </li>
        </ul>
        <p>Aan de programma's voor de volgende afleveringen wordt nog gewerkt. Waarschijnlijk gaan er dan naast symfonieën ook weer (solo)concerten van Mozart.</p>
    </div>
</body>

</html>